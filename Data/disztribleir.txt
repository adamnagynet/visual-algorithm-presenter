	Ezt a rendezési módszert akkor használjuk, ha rendezendõ, egész számokból álló tömbben sok az azonos elem és minden elem egy jól meghatározott intervallumban van. A sok megszorítást azonban egyensúlyozza a módszer egyszerûsége, hatékonysága és gyorsasága.
	A módszer megértése végett tegyük fel, hogy a rendezendõ számok 1 és 100 között vannak. Megszámoljuk, hogy hány 1-es, 2-es, 3-as, ..., 100-as van, e számokat egy segédtömbben tároljuk, majd ennek alapján rendezzük újra az eredeti tömb elemeit.
	Az algoritmus leírása: Feltételezzük, hogy minden elem az [u,v] intervallumban van (u<tömb[i]<v, ahol i=1, ..., n.) Megszámoljuk, hogy hány u, u+1, u+2, ..., v van a tömbben. Ezeket egy "darab" elnevezésû tömbben tároljuk, ahol a darab[i], i=u, ...,v tartalmazni fogja az i-elem elõfordulásának számát a rendezendõ sorozatban. Ezután a darab-tömb minden eleméhez (hátulról elõre haladva) hozzáadjuk az összes elõtte levõt így a darab[i] az i -nél kisebb vagy egyenlõ elemek számát fogja tartalmazni. A "darab" tömb segítségével rendezzük újra az eredeti sorozatot egy új tömbbe, amelyet a végén visszaszámolunk a "tömb" -be.
